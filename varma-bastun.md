### Värma bastun

Det tar ca 1,5 h att värma bastun och vattnet i tanken. När det bubblar och fräser har vattnet uppnått rätt temperatur för att blanda med kallt vatten till tvättvatten. 

1. Kontrollera att kaminen är **kall**.
2. Töm asklådan i skogen bakom förrådet.
3. Sätt tillbaka asklådan, och lämna en fingerbredds glipa för att ge elden luft när du tänt.
4. Fyll vattentunnan rent vatten från kranen. Om vattnet inte är påslaget i stugan kan vatten hämtas från brunnen på gården eller fyllas på från medhavda vattendunkar.
5. Fyll på vattentanken i kaminen, med rent vatten ur vattentunnan, upp till 5 cm nedanför kanten.
6. Fyll stävan till hälften med rent vatten och placera den på översta laven. Då blir vattnet ljummet medan bastun värms och kan sedan kastas på stenarna för att skapa ånga. 
7. Den långa skopan till stävan ska hänga på kroken på tvärbjälken.
8. Hämta ved från något av vedskjulen med rätt typ av träslag. Elda endast ren, torr ved utan kåda.
> **FÖRSIKTIGHET** Elda inte färsk ekved, träbitar med spik och färg eller kartong, tidningspapper och papper då det kan förstöra kaminen.

9. Lägg in två stora vedträn i kaminen, samt lite mindre späntved, bark eller skräpvirke, så långt in i kaminen det går. Varva ved och spänt med tändkuber så att elden kan få fäste. Tändmaterial finns i bastukammaren.<br>Lägg ej tändkuber längst ner.
10. Tänd med **tändstickor**. 
> **VARNING** Använd **ej** tändvätska eller blåsbälg i kaminen då detta kan orsaka brand i bastun.

11. Stäng luckan på kaminen genom att lyfta upp den någon centimeter och haka fast.
12. Kolla att det brinner bra i kaminen cirka var 25:e minut, och lägg i mer ved. 1-2 vedträn åt gången räcker.<br>Justera glipan till asklådan efter behov så att den är 0,5–1,5 cm. <br>Upprepa detta steg tills bastun nått önskad temperatur och det bubblar och fräser i kaminens vattentank.

