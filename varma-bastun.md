# Värma bastun

Det tar ca 1,5 h att värma bastun och vattnet i tanken. När det bubblar och fräser har vattnet uppnått rätt temperatur för att blanda med kallt vatten till tvättvatten. 

> **FÖRSIKTIGHET** Var försiktig med eld. Det finns en brandfilt i bastukammaren om eld råkar sprida sig utanför kaminen.

1. Kontrollera att kaminen är **kall**.
2. Töm asklådan i skogen bakom förrådet.
3. Sätt tillbaka asklådan, och lämna en fingerbredds glipa för att ge elden luft när du tänt. Justera glipan efter behov.
4. Fyll vattentunnan med kallt, rent vatten från kranen. Om vattnet inte är påslaget i stugan kan vatten hämtas från brunnen på gården eller fyllas på från medhavda vattendunkar.
5. Fyll på vattentanken i kaminen med kallt, rent vatten, upp till 5 cm nedanför kanten.
6. Fyll stävan till hälften med kallt, rent vatten och placera den på översta laven. Då värms vattnet medan bastun värms och kan sedan kastas på stenarna för att skapa ånga. 
7. Skopan till stävan ska hänga på kroken på tvärbjälken.
8. Hämta ved i något av vedskjulen från ett med rätt typ av träslag. Elda endast ren, torr ved utan kåda.
> **FÖRSIKTIGHET** Elda inte färsk ekved, träbitar med spik och färg eller kartong, tidningspapper och papper då det kan förstöra kaminen.

9. Lägg in två stora vedträn i kaminen, samt lite mindre späntved, bark eller skräpvirke, så långt in i kaminen det går. Varva ved och spänt med tändkubbar så att elden kan få fäste. Tändmaterial finns i bastukammaren.<br>Lägg ej tändkubbar längst ner.
10. Tänd med **tändstickor**. 
> **VARNING** Använd **ej** tändvätska eller blåsbälg i kaminen då detta kan orsaka brand i bastun.

11. Stäng luckan på kaminen genom att lyfta upp den någon centimeter och haka fast.
12. Kolla att det brinner bra i kaminen ca var 25:e minut, och lägg i mer ved. 1-2 vedträn åt gången räcker.<br>Justera glipan till asklådan efter behov så att den är 0,5–1,5 cm. <br>Upprepa detta steg tills bastun nått önskad temperatur och det bubblar och fräser i kaminens vattentank.

