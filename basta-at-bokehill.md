# Basta@Bokehill

Bastun i Bokehill är en finsk, vedeldad bastu där man tvättar sig i bastun och sedan njuter av värmen. I bastun finns kaminen, lavar (träbänkar) som man sitter på och vatten. Stävan (vattenkärl) och dess långa skopa används för att skapa ånga. I bastukammaren finns loungemöbler samt krokar och stänger att hänga kläder och handdukar på.

#### Trivselråd

- Ta av dig skorna direkt innanför ytterdörren i bastukammaren.
- Håll dörren till bastun stängd så att värmen bevaras. Den är lite trög och behöver tryckas till försiktigt.<br>Svalka dig i bastukammaren eller ut på trädäcket om du behöver.
- Endast dryck i bastun, ingen mat. Drick ofta för att inte bli uttorkad.
- Sitt på en handduk eller sittlapp av tyg. Sitt inte direkt på laven.
- Tvätta dig innan du börjar basta. Basta naken.
> **VARNING** Kaminen och metalldelarna kring vredet är brännheta och kan ge brännskador på huden. **Vid allvarlig brännskada, ring 112.** Vid lättare brännskada, sänk genast ner berörd kroppsdel i ljummet vatten i 1 h. Efterbehandla med fuktigt förband under ett dygn.

- Använd ljusslingan vid behov av belysning i bastun. Knappen till ljusslingan är röd och sitter på eluttaget bakom den högra fåtöljen i bastukammaren.
> **VARNING** Elda ej stearinljus i bastun då dessa smälter av värmen och kan orsaka brand.

#### Kamin, eld och vatten

- Vattentunnan fylls på med kallt, rent vatten från kranen eller brunnen.<br>Häll aldrig tillbaka vatten från kaminens vattentank, tvättbaljorna eller stävan i vattentunnan.
- Vattentanken i kaminen ska direkt efter urtappning fyllas på med kallt, rent vatten upp till 5 cm nedanför kanten.
> **VARNING** Använd skopan med höger hand för att inte spilla på kaminen och få stänk av het vattenånga på dig.

- Elda enbart ren, torr ved utan kåda i kaminen. Tänd med späntved, tändkuber och tändstickor.
> **FÖRSIKTIGHET** Elda inte färsk ekved, träbitar med spik och färg eller kartong, tidningspapper och papper då det kan förstöra kaminen.<br>
> **VARNING** Använd **ej** tändvätska eller blåsbälg i kaminen då detta kan orsaka brand i bastun.

- Kasta endast ljummet vatten ur stävan på stenarna för att skapa ånga.
> **FÖRSIKTIGHET** Kasta inte kallt vatten på stenarna eftersom kan de spricka.
