# Basturitual

Bastar gör man naken. Sitt på en handduk eller sittlapp av tyg. Tvätta dig innan du börjar basta.

1. Klä av dig i bastukammaren eller innan du går till bastun. 
2. Använd en tvättbalja för att tvätta dig. Tvätta dig inte direkt från vattentunnan.
3. Tappa upp vatten från kaminens vattentank i en tvättbalja. Vrid på vredet för att öppna och stänga kranen.<br>
	**VARNING** Kaminen och metalldelarna kring vredet är brännheta och kan ge brännskador på huden. **Vid allvarlig brännskada, ring 112.** Vid lättare brännskada, sänk genast ner berörd kroppsdel i ljummet vatten i 1 h. Efterbehandla med fuktigt förband under ett dygn.<br>
1. Använd samtidigt skopan för att blanda i kallt vatten från vattentunnan i tvättbaljan så tvättvattnet får önskad temperatur.
2. Tvätta dig i vattnet från tvättbaljan och använd skopan för att skölja över dig.<br>Tvål finns på bänken. Använd bara biologiskt nedbrytbara produkter då vattnet rinner direkt ner på marken under bastun.
1. Låt tvättvattnet hamna på golvet och rinna ner i springorna. Se till så att tvättvattnet inte skvätter ner i vattentunnan när du tvättar dig.
1. Fyll på baljan enligt steg 3–4 om du behöver.
2. När alla som ska tvätta sig tappat upp varmvatten: fyll på vattentanken i kaminen med kallt, rent vatten ur vattentunnan.<br>
	**VARNING** Använd skopan med höger hand för att inte spilla på kaminen och få stänk av het vattenånga på dig.<br>
1. Sitt på en handduk eller sittlapp av tyg. Sitt inte direkt på laven.
2. Skapa ånga: Använd den långa skopan för att kasta ljummet vatten ur stävan på stenarna.<br>Tar vattnet i stävan slut, blanda nytt från vattentanken och vattentunnan så att det blir ljummet.<br>
	**FÖRSIKTIGHET** Kasta inte kallt vatten på stenarna eftersom kan de spricka.<br>
1. Drick ofta för att inte bli uttorkad. Dryck är tillåtet i bastun och bastukammaren, men inte mat.
2. Svalka av dig vid behov i bastukammaren eller ute på trädäcket, helst (endast) iförd en handduk.
3. Lägg i mer ved i kaminen för att hålla önskad temperatur i bastun.