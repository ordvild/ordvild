### Öppna för säsongen

Vattnet till bastun ska vara **avstängt** medan det är risk för frost eftersom vattenledningen inte är isolerad.

Bastun kan användas vintertid om man fyller på vattentunnan och vattentanken i kaminen med vattendunkar och sedan tömmer ur det igen och plockar undan allting enligt instruktioner i *Stänga för säsongen*.

- Sätt på vattnet till bastun:
	1. Kontrollera att pluggen i slangen under bastun är iskruvad.
	2. Kontrollera att kranen ovanför vattentunnan i bastun är öppen.
	3. I källaren under stugan, sätt på bastuvattnet med vredet på röret.
	4. Stäng vattenkranen i bastun när all luft har kommit ut ur systemet.
- Torka ur vattentanken i kaminen från fjös och aska.
- Sätt på elen.
- I bastukammaren, sopa golvet, torka av hyllor och bord.
- Skaka ur mattorna och lägg dem på golvet.
- Sätt i en påse i skräphinken.
- Hämta klädnyporna i stugan och lägg i bastukammaren.
- Rengör bastun:
	1. Värm bastun enligt instruktioner i *Värma bastun*.
	2. Skrubba lavarna och golvet med såpa. Skölj av och skrapa bort vattnet. Såpa finns i bastukammaren.
	3. Rengör vattentunnan, tvättbaljorna, skopan och stävan.
	4. Rengör tvållådan, sätt i tvålen och notera om något behöver fyllas på.
	5. Elda tills bastun torkat upp. Njut gärna av säsongens första bastu under tiden!