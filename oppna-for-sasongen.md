# Öppna för säsongen

Vattnet till bastun ska vara **avstängt** medan det är risk för frost eftersom vattenledningen inte är isolerad.

Bastun kan användas vintertid om man fyller på vattentunnan och vattentanken i kaminen med vattendunkar och sedan tömmer ur det igen och plockar undan allting enligt instruktioner i *Stänga för säsongen*.

- Sätt på vattnet till bastun:
	1. Kolla att pluggen i slangen under bastun är iskruvad.
	1. Öppna kranen i bastukammaren ovanför vattentunnan om den inte redan är öppen.
	1. I källaren under stugan, sätt på bastuvattnet med vredet på röret.
	1. Stäng vattenkranen i bastukammaren när all luft har kommit ut ur systemet.
- Torka ur vattentanken i kaminen från fjös och aska.
- Sätt på elen.
- Sopa golvet i bastukammaren och torka av hyllor och bord.
- Skaka ur mattorna och lägg dem på golvet.
- Sätt i en påse i skräphinken.
- Hämta klädnyporna i stugan och lägg i bastukammaren eller häng på tvättlinan på gaveln.
- Rengör bastun:
	1. Tänd bastun enligt instruktioner i *Starta bastun*. Kom i håg att fylla på vattentanken i kaminen innan du tänder!
	1. Skrubba lavarna och golvet med såpa. Skölj av och skrapa bort vattnet. Såpa finns i bastukammaren.
	1. Rengör vattentunnan, tvättbaljorna, skopan och stävan.
	1. Rengör lådan med tvål och notera om det behöver fyllas på med något.
	1. Elda tills bastun torkat upp. Njut gärna av säsongens första bastu under tiden!