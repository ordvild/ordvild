# Basturegler

- Ta av dig skorna direkt innanför ytterdörren.
- Vattentunnan fylls på med kallt, rent vatten från kranen eller brunnen. 
- Häll aldrig tillbaka vatten i vattentunnan från kaminens vattentank, tvättbaljorna eller stävan.
- Elda enbart ren, torr ved utan kåda i kaminen.
> **FÖRSIKTIGHET** Elda inte färsk ekved, träbitar med spik och färg eller kartong, tidningspapper och papper då det kan förstöra kaminen.

- Vattentanken i kaminen ska alltid vara fylld upp till 5 cm nedanför kanten. Fyll på med kallt, rent vatten ur vattentunnan.
> **VARNING** Använd skopan med höger hand för att inte spilla på kaminen och få stänk av het vattenånga på dig.

- Tvätta dig innan du börjar basta. Basta naken.
> **VARNING** Kaminen och metalldelarna kring vredet är brännheta och kan ge brännskador på huden. **Vid allvarlig brännskada, ring 112.** Vid lättare brännskada, sänk genast ner berörd kroppsdel i ljummet vatten i 1 h. Efterbehandla med fuktigt förband under ett dygn.

- Sitt på en handduk eller sittlapp av tyg. Sitt inte direkt på laven.
- Håll dörren till bastun stängd. Den är lite trög och behöver tryckas till försiktigt.<br>Svalka dig i bastukammaren eller ut på trädäcket om du behöver.
- Kasta endast ljummet vatten ur stävan på stenarna för att skapa ånga.
> **FÖRSIKTIGHET** Kasta inte kallt vatten på stenarna eftersom kan de spricka.

- Endast dryck i bastun, ingen mat.
- Drick ofta för att inte bli uttorkad.
- Använd ljusslingan vid behov av belysning i bastun. Knappen till ljusslingan är röd och sitter på eluttaget bakom den högra fåtöljen i bastukammaren.
> **VARNING** Elda ej stearinljus i bastun då dessa smälter av värmen och kan orsaka brand.
