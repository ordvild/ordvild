### Efter bastubad

När du bastat klart behöver du lägga i ved för att bastun ska torka upp, vädra ur ånga samt tömma kärl och skrapa bort vatten från golvet.

1. Lägg i två vedträn i kaminen ”för bastun”, så att den torkar upp.
2. Öppna fönstret i bastun på glänt några minuter så att ångan vädras ur. Tryck försiktigt upp fönstret inifrån.
3. Fyll på vattentanken i kaminen, med rent vatten ur vattentunnan, upp till 5 cm nedanför kanten.
4. Töm tvättbaljorna på golvet. Tvätta bort tvålrester ur dem. Lägg dem upp och ner på träbänken eller nedersta laven.<br>Häll aldrig tillbaka vatten från kaminens vattentank, tvättbaljorna eller stävan i vattentunnan.
5. Töm stävan på golvet och ställ den upp och ner på nedersta laven.
6. Häng upp stävans långa skopa på sin krok på tvärbjälken.
7. Skrapa ner allt vatten mellan brädorna med golvskrapan. Skrapa även under lavarna.
8. Öppna fönstret i bastukammaren och tänd fönsterlampan. Detta hjälper dig att komma ihåg att stänga senare.
9. Släck ljusslingan i bastun på den röda knappen på eluttaget bakom den högra fåtöljen i bastukammaren.
10. Häng sittlappar och handdukar på tork i bastukammaren eller på tvättlinan på gaveln på bastun. Klädnypor finns i bastukammaren eller på tvättlinan.
11. Hälsa från bastun till övriga i sällskapet!
12. När bastun svalnat av och torkat upp: stäng fönstret i bastukammaren, släck fönsterlampan, avlägsna tomglas och burkar.
