### Stänga för säsongen

Vattnet till bastun ska **stängas av** när det blir risk för frost eftersom vattenledningen inte är isolerad.

Bastun kan användas vintertid om man fyller på vattentunnan och vattentanken i kaminen med vattendunkar och sedan tömmer ur det igen och plockar undan allting enligt instruktioner nedan. 

- Plocka undan textilier såsom handdukar, sittlappar och hushållspapper som annars kan mögla.
- Skaka ur mattorna och häng dem över fåtöljerna.
- Ställ tvålflaskor på hyllan i bastukammaren. Släng tomma tvålflaskor.
- Avlägsna skräppåsen från skräphinken.
- Samla ihop klädnyporna och lägg dem i stugan så att de inte rostar.
- Stäng av vattnet till bastun:
	1. I källaren under stugan, stäng av bastuvattnet med vredet på röret.
	2. Öppna kranen i bastukammaren ovanför vattentunnan.
	3. Skruva ur pluggen ur slangen under bastun. Töm ur resterande vatten ur slangen. Skruva i pluggen.
- Töm ur allt vatten ur vattentunnan, kaminens vattentank och ledningarna. Töm det gärna utanför bastun så den hålls torr.
- Ställ vattentunnan, tvättbaljorna, skopan och stävan samt tvållådan **upp och ner** på laven och träbänken, så att småkryp och smuts inte samlas i dem.
- Häng stävans långa skopa på sin krok på tvärbjälken.
- Skrapa bort eventuellt vatten från golvet.
